Ranjesh hi Sahi dil ke dukhane ke liye AA 
Mijazi
Sad
Rajesh hisahi dil ke dukhane ke liye AA 
AA phir SE mujhe chol ke Jane ke liye AA 

Kuch toh mere binda re mohabbat ka bharam rakh 
Tu bhi to kabhi mujh ko manane ke liye AA 

Kis kis ko batain ga judai ka sabab hum 
Tu mujhse kafa hai tu zamani ke liye AA 

AB tab dile khusfehem ko tujhe hai umedain 
Ya Akhri shamain bhi bujhana k liya aa

<<END_CONTENT>>
Suna ha 
Mijazi
Romantic
Suna ha log ussa ankh bhr k dakhta hain
So uss k shehar ma kuch din ther k dekhta hain

<<END_CONTENT>>
ab ke hum bichhDe to shayad kabhi KHwabon mein milen
Mijazi
Sad
ab ke hum bichhDe to shayad kabhi KHwabon mein milen
jis tarah sukhe hue phul kitabon mein milen

DhunDh ujDe hue logon mein wafa ke moti
ye KHazane tujhe mumkin hai KHarabon mein milen

gham-e-duniya bhi gham-e-yar mein shamil kar lo
nashsha baDhta hai sharaben jo sharabon mein milen

tu KHuda hai na mera ishq farishton jaisa
donon insan hain to kyun itne hijabon mein milen

aaj hum dar pe khinche gae jin baaton par
kya ajab kal wo zamane ko nisabon mein milen

ab na wo main na wo tu hai na wo mazi hai 'faraaz'
jaise do shaKHs tamanna ke sarabon mein milen


<<END_CONTENT>>
aur 'faraaz' chahiyen kitni mohabbaten tujhe
Mizaji
Happy
aur 'faraaz' chahiyen kitni mohabbaten tujhe
maon ne tere nam par bachchon ka nam rakh diya

<<END_CONTENT>>
is se pahle ki be-wafa ho jaen
Mijazi
Sad
is se pahle ki be-wafa ho jaen
kyun na ai dost hum juda ho jaen

tu bhi hire se ban gaya patthar
hum bhi kal jaane kya se kya ho jaen

tu ki yakta tha be-shumar hua
hum bhi TuTen to ja-ba-ja ho jaen

hum bhi majburiyon ka uzr karen
phir kahin aur mubtala ho jaen

hum agar manzilen na ban pae
manzilon tak ka rasta ho jaen

der se soch mein hain parwane
rakh ho jaen ya hawa ho jaen

ishq bhi khel hai nasibon ka
KHak ho jaen kimiya ho jaen

ab ke gar tu mile to hum tujh se
aise lipTen teri qaba ho jaen

bandagi hum ne chhoD di hai 'faraaz'
kya karen log jab KHuda ho jaen

<<END_CONTENT>>
suna hai log use aankh bhar ke dekhte hain
Mijazi
Romantic
Suna hai log use aankh bhar ke dekhte hain
So us ke shahr mein kuchh din thahar ke dekhte hain

Suna hai rabt hai us ko kharab-halon se
So apne aap ko barbaad kar ke dekhte hain

Suna hai dard ki gahak hai chashm-e-naz us ki
So ham bhi us ki gali se guzar ke dekhte hain

Suna hai us ko bhi hai sher o shairi se shaghaf
So ham bhi mo'jize apne hunar ke dekhte hain

Suna hai bole to baton se phool jhadte hain
Ye baat hai to chalo baat kar ke dekhte hain

Suna hai raat use chaand takta rehta hai
Sitare bam-e-falak se utar ke dekhte hain

Suna hai din ko use titliyan satati hain
Suna hai raat ko jugnu thahar ke dekhte hain

Suna hai hashr hain us ki ghazal si aankhen
Suna hai us ko hiran dasht bhar ke dekhte hain

Suna hai raat se badh kar hain kakulen us ki
Suna hai shaam ko saaye guzar ke dekhte hain

Suna hai us ki siyah-chashmagi qayamat hai
So us ko surma-farosh aah bhar ke dekhte hain

Suna hai us ke labon se gulab jalte hain
So ham bahar pe ilzam dhar ke dekhte hain

Suna hai aaina timsal hai jabeen us ki
Jo saada dil hain use ban-sanwar ke dekhte hain

Suna hai jab se hamail hain us ki gardan mein
Mizaj aur hi laal o guhar ke dekhte hain

Suna hai chashm-e-tasavvur se dasht-e-imkan mein
Palang zaviye us ki kamar ke dekhte hain

Suna hai us ke badan ki tarash aisi hai
Ke phool apni qabaen katar ke dekhte hain

Wo sarv-qad hai magar be-gul-e-murad nahin
Ke us shajar pe shagufe samar ke dekhte hain

Bas ek nigah se lut'ta hai qafila dil ka
So rah-ravan-e-tamanna bhi dar ke dekhte hain

Suna hai us ke shabistan se muttasil hai bahisht
Makin udhar ke bhi jalve idhar ke dekhte hain

Ruke to gardishen us ka tawaf karti hain
Chale to us ko zamane thahar ke dekhte hain

Kise naseeb ke be-pairahan use dekhe
Kabhi kabhi dar o diwar ghar ke dekhte hain

Kahaniyan hi sahi sab mubalighe hi sahi
Agar wo khwab hai tabir kar ke dekhte hain

Ab us ke shahr mein thahrein ke kuchh kar jayein
'Faraz' aao sitare safar ke dekhte hain

<<END_CONTENT>>
